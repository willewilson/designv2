---
---
Redovisning kmom02
=========================

Vad tycker du om LESS och det sättet vi jobbar med LESS-moduler?
<br><br>
Jag tycker att LESS till en början kändes lite krångligt eftersom det blev en del extrasteg mot vad jag var
van vid sedan tidigare. Ibland glömde jag att köra "make theme" när jag hade ändrat småsaker i min style då det
inte hade satt sig i ryggmärgen. Efter ett tag kom jag in i det och även om jag fortfarande tycker det känns
om ett ovant extrasteg så fungerar det bra. Det känns väldigt bra att dela upp CSS:en i olika moduler då man
får bättre struktur och ordning på den.
<br><br>
Är du bekant med Makefiler och make sedan tidigare, eller något liknande byggverktyg? Vad anser du om det?
<br><br>
Jag har endast hållt på med Makefiler och make väldigt lite tidigare och kan inte minnas att jag testat något liknande
byggverktyg. Än så länge tycker jag det känns lite krångligt och har inte övertygats om fördelarna med dem. Jag förstår att det såklart kommer med tiden och tills dess får jag knepa på för att lära mig mer.
<br><br>
Hur kändes det att kompilera LESS till CSS, var det något du reflekterade över?
<br><br>
Det kändes bra att kompilera LESS till CSS även om det inte var något jag reflekterade över särskilt mycket. Till en början var jag lite osäker på i vilken fil jag skulle ändra min style vilket komplicerade processen lite. Jag är ganska ovan vid att ha så stora bibliotek vilket gjorde att jag fick leta runt en del. Detta är dock något som känns bra nu i efterhand då jag lär mig mer och mer hur jag ska navigera mig runt även om det inte är jag själv som skrivit ursprungskoden.
<br><br>
Kommentera ditt tema, hur kan man beskriva dess design och hade du några planer på “design” när du byggde ditt tema?
<br><br>
Temat till min sida kommer ifrån en klubb jag besökte när jag var på Ibiza för några år sedan. Det var en mörk klubb men enbart rött ljus. Därav har jag försökt hålla min design relativt "clean" med svart rött och vitt. Tanken är att man ska få samma känsla när man går in på min sida som när man kommer in till den klubben.
<br><br>
Vilken är din TIL för detta kmom?
<br><br>
Mitt TIL för detta kmom är helt klart att jobba med make. Även om jag än så länge inte tagit till mig fördelarna med att jobba med sådana verktyg så ser jag fram emot att utveckla mig och förstå dem bättre. Jag tycker det är väldigt roligt med style samtidigt som kan vara svårt att få sidan precis som man vill ha den. Därav är jag väldigt spänd på att fortsätta med denna kurs för att lära mig mer om style och design inom webbsidor!
